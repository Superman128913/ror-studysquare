## Manager Tutorial

Nieuwe Werknemer:
Hoe neem je een nieuwe tutor aan?

Je neemt pas iemand aan op het moment dat je zeker weet dat hij of zij gaat werken voor StudySquare.

Je onderneemt de volgende stappen.

#### Ondertekenen contract:
-	Pas de nulurenovereenkomst (naam, datum van intreding etc.) of digitaal danwel schriftelijk. 
-	Print hem twee maal uit en onderteken hem 
-	Zet op elke bladzijde een paragraaf
-	Geef 1 kopie aan de tutor en houd de ander zelf
-	Scan deze vervolgens in en mail deze naar Marlon@studysquare.nl

#### Bijgaand:
-	Stuur bij het contract een kopie van zowel ID of paspoort (ID beide kanten)
-	Voeg ook een kopie van de pinpas toe met het betreffende rekeningnummer. Zodat daar geen fouten in mogelijk zijn.
#### Invullen en ondertekenen Aanmeldformulier:
-	Vul het formulier zo volledig mogelijk in (let op: 3 pagina’s).
-	Scan deze in en mail deze naar Marlon@studysquare.nl


Let erop dat als je wilt dat de werknemer in een bepaalde maand wordt uitbetaald, dat alle bovenstaande stappen in orde zijn. Anders kan StudySquare geen salaris uitkeren. 

Let erop dat je de uren van de tutoren goed bijhoudt, zodat er niet te veel of te weinig wordt uitbetaald. 

#### Taken
Inleiding

Als Cursusmanager ben je verantwoordelijk voor het organiseren van de StudySquare cursussen. Dit omvat voornamelijk het zelfstandig werven, selecteren en aansturen van repetitoren, het organiseren van de promotie om naamsbekendheid te creëren voor de cursussen, het inplannen van de cursussen en het contact met de klanten.

Daarnaast ben je verantwoordelijk voor de kwaliteit van de cursussen en van het proces als geheel. Je zorgt ervoor dat de student-docenten hun taken goed uitoefenen en hun lessen goed voorbereiden. Voor hen ben je het eerste aanspreekpunt bij vragen en praktische zaken.


#### Cursusvakken bepalen
Allereerst ga je kijken naar wat de échte struikelvakken zijn van jouw opleiding. Focus je daarbij vooral op jaar 1 en 2. In jaar 3 zijn studenten vaak wel zelfstandiger en hebben ze minder behoefte aan cursussen, echter als er een typisch struikelvak is, twijfel dan niet hier een cursus voor te organiseren. 
Elke opleiding heeft nu wel z’n struikelvakken, bij economische en sociale/psychologische faculteiten  zijn dat vaak de exacte vakken zoals wiskunde, statistiek, meten en diagnostiek en bij economie accounting etcetera. Bij de juridische en medische facultiet ligt dat anders, maar ook daar heb je typische vakken waar de meerderheid moeite mee heeft zoals goederenrecht, bestuursrechtelijke vakken en ondernemingsrecht. Uiteraard verschilt alles per stad en faculteit dus zoek dit zelf goed uit en vraag ook je medestudenten naar hoe zij het ervaren. Als je eenmaal duidelijk hebt voor welke vakken je cursussen wilt gaan geven, ga je op zoek naar tutoren, student docenten. 

#### Tutoren werven: hoe en waar let je op
Misschien wel het meest uitdagende onderdeel: het zoeken en vinden van geschikte tutoren. We kijken eerst naar hoe we een tutor in eerste instantie kunnen vinden: 
-	via via, eigen netwerk
-	cijferlijsten
-	coördinatoren contacteren van betreffende vak
-	kijken bij de concurrent (ons uurloon €20,00 is vaak hoger dan wat de concurrenten bieden)
-	vacatures op onze website en op facebook/linkedin

Als je iemand gevonden hebt of misschien wel meerdere (keuze hebben is altijd beter), ga je een klein ‘informeel’ sollicitatiegesprekje met ze aan. Je legt hem/haar uit wat de bedoeling is en waar we voor staan.  Waar let je op?

Houding: Wat straalt de persoon uit? Hij of zij moet in staat zijn de cursisten vertrouwen in zichzelf te laten geven. Een tutor moet de cursist het gevoel kunnen geven dat ze het tentamen gaan halen. 
1.	Body language: hoe beweegt hij of zij? Onhandig of juist heel zelfverzekerd. 
2.	Verbaal: Je merkt in zo’n gesprek al snel of iemand verbaal sterk is en of hij nerveus is. Natuurlijk nervositeit is niet erg, maar bedenk je wel dat een tutor straks voor een klas met gemiddeld 15 man staat.
3.	Spraak: beheerst hij of zij de Nederlandse taal goed? Of Engelse indien van toepassing. 
4.	Cijfer: Het door de tutor behaalde cijfer is niet doorlsaggevend. Iemand die een 7 haalt kan bij wijze van spreken misschien wel beter uitleggen dan iemand die een 9 haalt. Met andere woorden, een hoog cijfer is geen garantie dat iemand kan lesgeven.
5.	Ervaring: Ervaring met lesgeven is een abslute pre. Als je iemand kent die al voor een andere organisatie les geeft, schroom dan niet en vraag hem of haar om bij ons te komen werken. Als er sprake is van een concurrentiebeding, neem dan contact met Marlon op.

Er is geen duidelijke omschrijving van een goede tutor. Het varieert nogal in onze organisatie. Zo hebben we een man van 40 jaar die al 20 jaar statisitek bijlessen geeft, beter kun je niet hebben. En aan de andere kant zijn het soms al de tweedejaars die een eerstejaars vak zo goed onder de knie hebben dat ze dit ook kunnen overbrengen op de cursisten. Les kunnen geven is een talent, een talent dat je kunt ontwikkelen. De één heeft het, de ander niet. Het gaat altijd om een gevoel wat je met iemand hebt.

Laat de sollicitant een klein kwartiertje (voorbereid) test les geven, dan kun je al gauw een indruk krijgen of degene die voor je staat capabel is of niet.

#### Verdiensten tutor
€20,00 bruto per uur voor lesgeven
€10,00 bruto per uur voor het maken van de syllabus (max. 20 uur, gemiddeld 15 uur)

#### Syllabi laten maken en lesindeling
De syllabi (cursusboekjes) zijn ontzettend belangrijk ter ondersteuning van de cursist maar ook de tutor zelf. Dit is de leidraad van de cursus. Het idee is dat de tutor(en) die een vak geeft daar ook zijn eigen lesmateriaal voor schrijft. Wij zijn ervan overtuigd en dat blijkt ook uit verschillende onderzoeken, dat je op die manier het beste de stof kunt overbrengen. Daarnaast zul je minder snel voor vragen komen te staan waar je geen antwoord op hebt, je hebt het immers zelf gemaakt. 

Waar moet de tutor op letten bij een syllabus maken? 
De syllabus moet uitsluitend over de stof gaan die relevant is voor het behalen van het tentamen. Tutoren bij StudySquare gaan als volgt te werk: Bekijk de course manual en daarmee de leerdoeleinden. Vervolgens bekijk je ongeveer 6 oude tentamens van de voorgaande jaren (als het nu 2013 is, bekijk je dus de eerste en tweede kans van 2010, 2011 en 2012). Zeker bij de exacte vakken zie je een heel duidelijke structuur. Het tentamen is dan opgebouwd uit een aantal onderdelen die elk jaar weer terugkomen. Laat dit ook op die manier terugkomen in de syllabus. Behandel steeds een onderdeel theoretisch en haal dan voldoende oefenopdrachten uit oude tentamens en het leerboek. Een syllabus bestaat gemiddeld uit zo’n 50 bladzijdes (20 tot 30 pagina’s dubbelzijdig).

Tijdens de les behandelt de tutor eerst een stuk theorie en doet vervolgens een paar oefenopdrachten klassikaal. Daarna gaat iedereen individueel aan het werk met de opdrachten en als er vragen zijn kan de tutor inspringen, dit is het stukje individuele bijles dat we aanbieden. Als iedereen het snapt gaat de tutor over op het volgende onderdeel. Soms zijn hierbij problemen. Het tempo van elke student ligt anders. Er zijn er altijd 2 bij die meer tijd nodig hebben. Ga echter wel door naar het volgende onderwerp zodat het de rest van de cursisten niet stoort en help ‘de twee’ vervolgens na de les of in de pauze nog even individueel. 

Afhankelijk van hoeveel animo er is, open je een aantal cursussen op de website. Stel dat ze allemaal vol raken, dan kun je er nog een extra bij openen. De tutor moet dan wel kunnen. Per vak is het ideaal om 2 tutoren te hebben, waarvan vaak 1 het beste is en de ander als backup dient of misschien ook een aantal cursussen mee pakt. Nadat je je tutor hebt aangenomen moeten er een paar administratieve dingen geregeld worden.

Voor de te nemen stappen voor het aannemen van een werknemer verwijzen we je naar de tutorial: Nieuwe Werknemer


#### Onderscheid type cursussen 

Allereerst bepaal je samen met de tutor hoeveel uur er nodig is voor een cursus. Totaal tussen de 9 en12  uur. In de meeste gevallen 12 uur, maar als er sprake is van deeltentamens kun je de cursus dus ook in stukjes hakken. Hieronder wordt uitgelegd hoe we dit verdelen aan de hand van het type cursus.

3 type cursussen.
 ‘Meerweekse cursussen’: 2Weekse, 3Weekse of 4Weekse: Afhankelijk van de tijd die je hebt om te promoten, besluit je hoeveel weken je de cursus laat duren. Deze cursus is bedoeld voor de studenten die graag al lange tijd voor het tentamen beginnen met de leren en herhalen. Meestal duurt deze cursus 12 uur totaal, maar bij een relatief makkelijk vak kan dit ook 9 zijn.
4Weekse: 4 x 3 uur over 4 weken
3Weekse: 3x4 uur over 3 weken
2Weekse: 4x3 uur of 3x4 uur over 2 weken
Stoomcursus: 3x4 uur in de week vóór het tentamen
SuperStoom: 6 of 8 uur op 1 dag in het weekend (vrij, za of zon) voor het tentamen. De SuperStoom is echt alleen maar theorie en weinig interactie met de cursist. Je herhaalt alle stof en zet de puntjes op de i.

Over het algemeen starten de managers enkel met een stoomcursus en of superstoom. Omdat StudySquare op de opleidingen waar je start misschien nog niet bekend is win je zo extra tijd om te promoten en kun je aan de andere kant meerdere mensen kwijt in de cursussen. Hoe voller de cursus, des te beter (uiteraard hanteren we een maximum, daarover later meer). Daarnaast is er een voordeel als je in het weekend lessen geeft, want dan zijn de lokalen in de faculteitsgebouwen vaak leeg (als ze geopend zijn in het weekend) en hoef je er dus niet voor te betalen. 

#### Aantal cursisten per cursus
Maximaal 16 voor de reguliere cursussen. Voor de superstoom is er geen maximum. Het gemiddelde schommelt tussen de 25 en 50 man. We hebben uitschieters gehad van 80, bekijk dan of je niet nog een extra tutor moet inschakelen en de cursus moet opdelen in 2 cursussen.

#### Prijzen cursussen
12 uur 	→ €99,95 
9 uur 		→ €89,95 
6 of  8 uur 	→ €59,95 of €69.95 (SuperSoom)

mocht er meer tijd nodig zijn, dan kan dat uiteraard. Elk vak is anders en we hebben soms ook cursussen van 15 uur. Kosten €109.95.


#### Inplannen cursussen: rooster studenten en rooster tutor
Als je de juiste studenttutoren gevonden hebt en de syllabus klaar of in de maak is ga je de cursussen inplannen. Alle universiteiten hebben een roosterwebsite.  Je kijkt hierbij allereerst naar het lesrooster van de mogelijke klanten, de studenten van het vak waar je cursus voor geeft. Probeer het zo in te plannen dat alle studenten de mogelijkheid hebben om de cursus te kunnen volgen. Vervolgens overleg je met de tutor of die de ingeplande tijden beschikbaar is.

Start met het plannen van de cursus die het eerst begint. Een 3 weekse bijvoorbeeld, 3 x 4 uur les dus verspreid over 3 weken. Het mooiste is het als je elke week hetzelfde moment kunt nemen, bijvoorbeeld elke woensdag van 10:00 – 14:00 3 weken lang. Afhankelijk van de ruimtes besluit je een ochtend, middag of avond cursus te geven. Studenten kennende, starten ze liever niet eerder dan 10:00. Voordeel van een avondcursus is dat je eigenlijk nooit een locatie hoeft af te huren, want de meeste universiteiten hebben genoeg lokalen vrij en zijn open tot 22:00.

Vervolgens kijken we naar de stoomcursus, de cursus die de week voor het tentamen start. Bijvoorbeeld maandag, woensdag en vrijdag. Stel je wilt 2 stoomcursussen openen en je hebt 1 tutor, dan zul je dus een ochtendcursus hebben van 09:00 – 13:00 en een middagcursus van 13:30 – 17:30. Let erop dat je niet dubbel inplant.

De superstoom is altijd de vrijdag, zaterdag of zondag voor het tentamen. 6 of 8 uur les. Ook hierbij geldt dat je voor zaterdag altijd alle lokalen leeg zijn en je daarvoor geen kosten hebt (tenzij je een andere locatie dan universiteit kiest).  Houd wel rekening met de sluitingstijd  van universiteiten op zaterdag (vaak 18:00).

#### Cursussen online zetten
De cursussen kunnen in het systeem worden gezet en verkocht worden. 
1.	Ga naar de website log je in en ga naar administratie. 
2.	Ga naar cursussen en naar het + nieuwe toevoegen
3.	Geef aan: Vak, Cursustype, Groep (als er meerdere zijn stel je hier 1 in als er maar 1 van de 3weekse is zet je hier niks, Capaciteit (16 alleen bij superstoom 30)
4.	De Turbo knop houdt in dat als studenten de cursussen online bekijken te zien krijgen dat de cursus bijna vol zit :’allerlaatste plaatsen’
5.	Contante betaling is een extra optie. Het houdt in dat mensen zich kosteloos kunnen aanmelden en pas bij aanvang van de cursus contant betalen. De optie is handig wanneer je bijvoorbeeld kort van te voren een cursus opent en weinig tijd hebt om te promoten. Je loopt dan meer risico dat er slechts 3 of 4 aanmeldingen zijn, in dat geval gaat de cursus niet door en cancel je hem. Alleen omdat de cursus op contant stond hoef je dan dus geen geld terug te storten, omdat ze nog niet betaald hebben. 
Pas betalen bij aankomst kan ook een marketingtruc zijn. Op die manier, leert de ervaring, bestellen mensen sneller een cursus. Ze hoeven er immers niet direct voor te betalen. Het is simpelweg laagdrempeliger. Keerzijde van de medaille is dat er vaak van het x aantal aanmeldigen 10% niet op komt dagen, omdat ze toch niet betaald hebben. We zetten daarom de maximum capaciteit bij een contante cursus op 18/19.
6.	12 uur 	→ € 99,95 (st
9 uur 		→ € 89,95 
6-8 uur 	→ € 59,95 (SuperSoom)
15 uur		→€ 109,95
7.	Druk op Opslaan en Aanpassen
8.	Vervolgens kun je de tijdslots aanmaken.
9.	Druk op opslaan en de cursus is aangemaakt. Check nog even of alles er goed in staat.




#### Locatie (Regio Amsterdam)

Vooralsnog huren we voor zowel de UvA als de VU lokalen op de VU. Op de UvA is het huren van lokalen namelijk niet mogelijk. Lokalen huren doe je via de volgende link: http://www.vu.nl/nl/dienstverlening/externe-dienstverlening/zalen-huren/index.asp
Vervolgens naar →aanvraagformulier onderwijsruimten →nieuw formulier 
Alle gegevens invullen. Relatie met de VU→Intern. Kosten plaats: StudySquare, vechtstraat 145-I, 1079JG Amsterdam
Voorkeur voor gebouw→Filosofenhof (voor superstoom grotere lokalen)
Gewenste datum etc sla je over. Bij extra informatie zet je al je data en tijden waarvoor je een lokaal wilt boeken. Zet er altijd bij dat je een beamer nodig hebt en het liefst een white board. Tot slot is het huren van lokalen s’avonds vaak overbodig, dus plan dit handig in. 
Voor andere steden dan Amsterdam verschillen de cursuslocaties. Ben je de eerste manager die in jouw stad begint, dan zul je zelf even moeten kijken waar de cursussen kunnen plaatsvinden en tegen welk tarief. De voorkeur gaat altijd uit naar faculteitsgebouwen. Daar zijn de studenten mee bekend en de kosten zijn meestal laag (gemiddeld €15 per uur per lokaal).


#### Promotie cursus
Hoe promoot je een cursus? Er is een aantal manieren. 

1.	Allereerst is het handig om een facebookkanaal te hebben. Dus als manager moet je aan het begin van elk nieuw collegejaar een facebookgroep openen voor de opleiding waar jij cursussen voor organiseert (zie voorbeeld: https://www.facebook.com/groups/476985635646499/) . Vervolgens zorg je ervoor dat iedereen van deze groep op de hoogte is door mond tot mond reclame. Een snellere manier is via Blackboard. Zorg dat je een Blackboard account van een eerstejaars bemachtigt. Hiermee kun je vervolgens via verscheidene vakken (courses) alle eerstejaars studenten mailen. Vaak onder het kopje Communication of Tools. Let wel op dat je ‘mail all student users’ aanklikt, zodat niet de docenten je mailtje te zien krijgen. Ten slotte schrijf je heel informeel een berichtje dat dit dé facebookgroep is voor de betreffende opleiding en  zet je er een link bij, niet te vergeten: vertel ze dat ze zelf hun medestudenten aan de groep kunnen toevoegen
Daarnaast hebben we op facebook ook nog een StudySquare facebookprofiel waarmee je kunt berichten in de groepen over nieuwe cursussen (username: studysquarenl wachtwoord: ******* mail hiervoor Marlon als je werkzaam bent)
2.	Je kunt een klein promotionele mail sturen met daarin de link van de cursus die je promoot. Sommige faculteiten laten het toe om een mail te sturen via de blackboard mail, echter andere zijn hier heel streng mee, maar daar kom je snel genoeg achter. 
3.	Dan is er nog het ‘flyeren’. Een flyer of poster kun je laten maken door onze graphische ontwerper Hasher (mailadres: hasher@studysquare.nl). Mail hierin duidelijk wat je precies wilt, kortingscode, welke vakken en grootte (voor flyer A6 poster A3/2). Als de flyer vervolgens klaar is, stuur je hem door naar mij met je eigen adres erbij, marlon@studysquare.nl en bestellen wij hem en krijg je het pakketje thuis gestuurd.
4.	Affiliate marketing en persoonlijk contact! Niet te vergeten is persoonlijk contact onmisbaar. Als je mensen ziet struggelen met een boek van een vak waar wij een cursus voor geven of je ziet een vriend/kennis die een potentiele klant kan zijn, spreek hem dan aan en laat hem zich speciaal voelen. Geef hem een korting van bijvoorbeeld 20% met als code zijn eigen naam. Mocht diegene nou een sociaal persoon zijn en veel mensen kennen die op hun beurt ook weer klant kunnen worden bij studysquare, maak dan een persoonlijke kortingscode voor hem/haar aan van bijvoorbeeld 10% die 10 keer te gebruiken is, zodat diegene de kortingen kan geven aan zijn of haar vrienden, vriendinnen. Als mensen eenmaal kennis maken met StudySquare en ze ervaren het als positief, dan zullen ze in de meeste gevallen terug komen voor een volgende cursus. Geef dus in het begin veel codes weg, op die manier kunnen we veel nieuwe klanten winnen!

TIP
Als je al een cursus hebt gehad in het verleden. Dan kun je deze mensen een korting aanbieden (bijvoorbeeld ‘trouweklanten’ of ‘loyalcustomers’) omdat zij de eerste waren die een cursus bij ons gevolgd hebben. Dat moet beloond worden. Mail deze mensen via het systeem met de code en hoeveel korting ze er mee kunnen krijgen. Dat geeft ook weer een boost bij de aanmeldingen op je volgende cursussen. Doe dit echter wel op tijd, want stel de nieuwe cursus staat al online dan is de kans er dat mensen zich al aangemeld hebben en dus niet kunnen genieten van de korting. Een tijdslimiet eraan hangen is ook altijd handig. Op die manier verhoog je druk. 

#### Beheren van de cursussen 
Als de cursussen eenmaal online zijn, kun je in je manager overzicht zien hoeveel aanmeldingen er zijn en wanneer de cursus start. Zorg ervoor dat je de locaties uiterlijk 2 dagen voor de start van de cursus in het systeem zet. Dat doe je door op een cursus te klikken en vervolgens te ‘bewerken’, dan kun je bij locatie iets invoeren en opslaan. Je kunt iedereen ook mailen via het mail kader als je binnen ‘overzicht’ op een cursus klikt. 
Mocht het nou zo zijn dat er in een 3Weekse groep 4 man zit en je wilt hem cancelen, kijk dan altijd even of je ze niet kunt verplaatsen naar een groep in de toekomst, bijvoorbeeld een stoomcursus. Op die manier heb je dan zeker een vollere groep. Mail hierover wel altijd naar de verplaatste cursisten. Mocht iemand van die mensen het er niet mee eens zijn dan zullen we het geld terug moeten storten, tenzij de cursus op ‘betaling bij aanvang’ stond.


#### Slagingsgarantie
Als iemand bij StudySquare een cursus volgt, kan hij beroep doen op de slagingsgarantie. Heeft de student bijvoorbeeld voor de eerste kans wel een reguliere cursus gevolgd, maar het tentamen niet gehaald, dan mag diegene voor de herkansing kosteloos deelnemen aan de SuperStoomcursus.

#### Boekjes Bestellen (Regio Amsterdam)
Boekjes dien je zelf te bestellen. Zorg dus dat je altijd op tijd je boekjes van de tutor ontvangt in doc. en pdf. bestand. Stuur dit bestand als doc. en pdf. vervolgens door naar Hasher, Hasher@studysquare.nl. Hasher zal het document in de StudySquare stijl gieten en een voorblad eraan toevoegen. 
Wanneer je dit terugkrijgt stuur je het door naar de drukker, Sherali, amsteldijk@grandprixcopyrette.nl. Doe dit altijd uiterlijk 3 werkdagen voordat de cursus van start gaat. Afhankelijk van de hoeveelheid haal je de boekjes op bij Amsteldijk 47, 1074 HW, Amsterdam. Als het er heel veel zijn, kan Marlon ze met de auto ophalen. Betaling vindt maandelijks plaats op factuurbasis.

Let erop dat het boekje voor de herkansing altijd met nieuwe opdrachten worden aangevuld, denk hierbij aan het allerlaatste tentamen. Vragen hieruit zijn vaak het meest relevant. Dit doen we zodat iemand die al een cursus bij ons gevolgd heeft en nogmaals voor de herkansing een cursus volgt, niet precies hetzelfde boekje voor zijn neus krijgt. Let hier dus op bij het maken van het herkansingsboekje.

#### Start cursus
De leerlingen krijgen bij aanvang van de cursus van de tutor een syllabus en een pen. Zorg dus dat je dit hebt overhandigd aan de tutor. 
Tenzij de cursus op ‘contant’ stond, hoeft de manager er niet bij te zijn. Het is echter wel aan te raden om bij een nieuwe tutor, de eerste sessie bij te wonen om te zien hoe het gaat. Of je moet iemand kennen die de cursus volgt en diegene nadien vragen hoe hij of zijn het vond.

#### Eindrekening
Als alle cursussen van een periode zijn afgerond, maak je een eindbalans op. Kijk even of de gewerkte uren van de tutoren in het systeem (kopje ‘tutoren’) overeenkomen met wat ze daadwerkelijk hebben gewerkt en maak een balans op. 

Succes en op een mooie samenwerking!
